<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h3" id="CHP2-3">消渴小便不利淋病脉证并治第十三</div>
<div class="pCls">脉证九条 方六首</div>
<div class="pCls">厥阴之为病，消渴，气上冲心，心中疼热，饥而不欲食，食即吐，下之不肯止。</div>
<div class="pCls">寸口脉浮而迟，浮即为虚，迟即为劳，虚则卫气不足，劳则荣气竭。趺阳脉浮而数，浮即为气，数即消谷而大坚，一作紧。气盛则溲数，溲数即坚，坚数相搏，即为消渴。</div>
<div class="pCls">男子消渴，小便反多，以饮一斗，小便一斗，肾气丸主之。方见脚气中。</div>
<div class="pCls">脉浮，小便不利，微热消渴者，宜利小便、发汗，五苓散主之。</div>
<div class="pCls">渴欲饮水，水入则吐者，名曰水逆，五苓散主之。方见上。</div>
<div class="pCls">渴欲饮水不止者，文蛤散主之。</div>
<div class="pCls">文蛤散方</div>
<div class="pCls">文蛤五两</div>
<div class="pCls">上一味，杵为散，以沸汤五合，和服方寸匕。</div>
<div class="pCls">淋之为病，小便如粟状，小腹弦急，痛引脐中。</div>
<div class="pCls">趺阳脉数，胃中有热，即消谷引食，大便必坚，小便即数。</div>
<div class="pCls">淋家不可发汗，发汗则必便血。</div>
<div class="pCls">小便不利者，有水气，其人若渴，用栝蒌瞿麦丸主之。</div>
<div class="pCls">栝蒌瞿麦丸方</div>
<div class="pCls">栝蒌根二两 茯苓 薯蓣各三两 附子一枚，炮瞿麦一两</div>
<div class="pCls">上五味，末之，炼蜜丸梧子大，饮服三丸，日三服。不知，增至七八丸，以小便利，腹中温为知。</div>
<div class="pCls">小便不利，蒲灰散主之，滑石白鱼散、茯苓戎盐汤并主之。</div>
<div class="pCls">蒲灰散方</div>
<div class="pCls">蒲灰七分 滑石三分</div>
<div class="pCls">上二味，杵为散，饮服方寸匕，日三服。滑石白鱼散方</div>
<div class="pCls">滑石二分 乱发二分，烧 白鱼二分</div>
<div class="pCls">上三味，杵为散，饮服半钱匕，日三服。茯苓戎盐汤方</div>
<div class="pCls">茯苓半斤 白术二两 戎盐弹丸大，一枚</div>
<div class="pCls">上三味，先将茯苓、白术煎成，入戎盐，再煎，分温三服。</div>
<div class="pCls">渴欲饮水，口干舌燥者，白虎加人参汤主之。方见中暍中。</div>
<div class="pCls">脉浮，发热，渴欲饮水，小便不利者，猪苓汤主之。</div>
<div class="pCls">猪苓汤方</div>
<div class="pCls">猪苓去皮 茯苓 阿胶 滑石 泽泻各一两</div>
<div class="pCls">上五味，以水四升，先煮四味，取二升，去滓，内胶烊消，温服七合，日三服。</div>
</body>
</html>
