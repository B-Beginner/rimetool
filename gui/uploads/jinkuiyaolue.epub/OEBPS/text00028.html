<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h3" id="CHP3-4">杂疗方第二十三</div>
<div class="pCls">论一首 证一条 方二十二首</div>
<div class="pCls">退五藏虚热，四时加减柴胡饮子方</div>
<div class="pCls">冬三月加：柴胡八分 白术八分 大腹槟榔四枚，并皮、子用 陈皮五分 生姜五分 桔梗七分</div>
<div class="pCls">春三月加：枳实，减白术，共六味</div>
<div class="pCls">夏三月加：生姜三分 枳实五分 甘草三分，共八味</div>
<div class="pCls">秋三月加：陈皮三分，共六味</div>
<div class="pCls">上各<img alt="" class="wordpng" src="Image00005.jpg" />
 咀，分为三贴，一贴以水三升，煮取二升，分温三服。如人行四五里，进一服。如四体壅，添甘草少许，每贴分作三小贴，每小贴以水一升，煮取七合，温服。再合滓为一服，重煮，都成四服。疑非仲景方。</div>
<div class="pCls">长服诃梨勒丸方疑非仲景方。</div>
<div class="pCls">诃梨勒煨 陈皮 厚朴各三两</div>
<div class="pCls">上三味，末之，炼蜜丸如梧子大，酒饮服二十丸，加至三十丸。</div>
<div class="pCls">三物备急丸方见《千金方》，司空裴秀为散用。亦可先和成汁，乃倾口中，令从齿间得入，至良验。</div>
<div class="pCls">大黄一两 干姜一两 巴豆一两，去皮、心，熬，外研如脂</div>
<div class="pCls">上药各须精新，先捣大黄、干姜为末，研巴豆内中，合治一千杵，用为散，蜜和丸亦佳，密器中贮之，莫令歇。主心腹诸卒暴百病，若中恶客忤，心腹胀满，卒痛如锥刺，气急口噤，停尸卒死者，以暖水若酒，服大豆许三四丸，或不下，捧头起，灌令下咽，须臾当差。如未差，更与三丸，当腹中鸣，即吐下，便差。若口噤，亦须折齿灌之。</div>
<div class="pCls">治伤寒，令愈不复，紫石寒食散方见《千金翼》。</div>
<div class="pCls">紫石英 白石英 赤石脂 钟乳碓炼 栝蒌根 防风 桔梗 文蛤 鬼臼各十分 太一余粮十分，烧 干姜 附子炮，去皮 桂枝去皮，各四分</div>
<div class="pCls">上十三味，杵为散，酒服方寸匕。</div>
<div class="pCls">救卒死方</div>
<div class="pCls">薤捣汁，灌鼻中。</div>
<div class="pCls">又方</div>
<div class="pCls">雄鸡冠割取血，管吹内鼻中。</div>
<div class="pCls">猪脂如鸡子大，苦酒一升，煮沸，灌喉中。</div>
<div class="pCls">鸡肝及血涂面上，以灰围四旁，立起。</div>
<div class="pCls">大豆二七粒，以鸡子白并酒和，尽以吞之。</div>
<div class="pCls">救卒死而壮热者方</div>
<div class="pCls">矾石半斤，以水一斗半，煮消，以渍脚，令没踝。</div>
<div class="pCls">救卒死而目闭者方</div>
<div class="pCls">骑牛临面，捣薤汁灌耳中，吹皂荚末鼻中，立效。</div>
<div class="pCls">救卒死而张口反折者方</div>
<div class="pCls">灸手足两爪后十四壮了，饮以五毒诸膏散。有巴豆者</div>
<div class="pCls">救卒死而四肢不收失便者方</div>
<div class="pCls">马屎一升，水三斗，煮取二斗以洗之。又取牛洞稀粪也。一升，温酒灌口中，灸心下一寸、脐上三寸、脐下四寸，各一百壮，差。</div>
<div class="pCls">救小儿卒死而吐利不知是何病方</div>
<div class="pCls">狗屎一丸，绞取汁以灌之。无湿者，水煮干者，取汁。</div>
<div class="pCls">治尸蹶方</div>
<div class="pCls">尸蹶脉动而无气，气闭不通，故静而死也，治方。脉证见上卷。</div>
<div class="pCls">菖蒲屑，内鼻两孔中吹之。今人以桂屑着舌下。</div>
<div class="pCls">又方</div>
<div class="pCls">剔取左角发方寸，烧末，酒和，灌令入喉，立起。</div>
<div class="pCls">救卒死、客忤死，还魂汤主之方</div>
<div class="pCls">《千金》云：主卒忤鬼击飞尸，诸奄忽气绝无复觉，或已无脉，口噤拗不开，去齿下汤。汤下口不下者，分病人发左右，捉<img alt="" class="wordpng" src="Image00016.gif" />
 肩引之。药下，复增取一升，须臾立苏。</div>
<div class="pCls">麻黄三两，去节，一方四两 杏仁去皮尖，七十个甘草一两，炙《千金》用桂心二两</div>
<div class="pCls">上三味，以水八升，煮取三升，去滓，分令咽之。通治诸感忤。</div>
<div class="pCls">又方</div>
<div class="pCls">韭根一把 乌梅二七个 吴茱萸半升，炒</div>
<div class="pCls">上三味，以水一斗，煮之。以病人栉内中，三沸，栉浮者生，沉者死。煮取三升，去滓，分饮之。</div>
<div class="pCls">救自缢死方</div>
<div class="pCls">救自缢死，旦至暮，虽已冷，必可治；暮至旦，小难也。恐此当言阴气盛故也。然夏时夜短于昼，又热，犹应可治。又云：心下若微温者，一日以上，犹可治之。方</div>
<div class="pCls">徐徐抱解，不得截绳，上下安被卧之。一人以脚踏其两肩，手少挽其发，常弦弦勿纵之。一人以手按据胸上，数动之。一人摩捋臂胫，屈伸之。若已僵，但渐渐强屈之，并按其腹。如此一炊顷，气从口出，呼吸眼开而犹引按莫置，亦勿苦劳之。须臾，可少桂汤及粥清含与之，令濡喉，渐渐能咽，乃稍止。若向令两人以管吹其两耳罙好。此法最善，无不活者。</div>
<div class="pCls">疗中暍方</div>
<div class="pCls">凡中暍死，不可使得冷，得冷便死，疗之方</div>
<div class="pCls">屈草带，绕暍人脐，使三两人溺其中，令温。亦可用热泥和屈草，亦可扣瓦碗底按及车缸以着暍人，取令溺，须得流去。此谓道路穷卒无汤，当令溺其中，欲使多人溺，取令温。若有汤便可与之，不可泥及车缸，恐此物冷。暍既在夏月，得热泥土、暖车缸，亦可用也。</div>
<div class="pCls">救溺死方</div>
<div class="pCls">取灶中灰两石余以埋人，从头至足，水出七孔，即活。</div>
<div class="pCls">上疗自缢、溺、暍之法，并出自张仲景为之。其意殊绝，殆非常情所及，本草所能关，实救人之大术矣。伤寒家数有暍病，非此遇热之暍。见《外台》、《肘后》目。</div>
<div class="pCls">治马坠及一切筋骨损方见《肘后方》。</div>
<div class="pCls">大黄一两，切，浸，汤成下 绯帛如手大，烧灰乱发如鸡子大，烧灰用 久用炊单布一尺，烧灰 败蒲一握三寸 桃仁四十九个，去皮，尖，熬 甘草如中指节，炙，剉</div>
<div class="pCls">上七味，以童子小便量多少，煎汤成，内酒一大盏，次下大黄，去滓，分温三服。先剉败蒲席半领，煎汤浴，衣被盖覆，斯须通利数行，痛楚立差。利及浴水赤，勿怪，即瘀血也。</div>
</body>
</html>
