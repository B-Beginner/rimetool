<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h3" id="CHP2-8">疮痈肠痈浸淫病脉证 并治第十八</div>
<div class="pCls">论一首 脉证三条 方五首</div>
<div class="pCls">诸浮数脉，应当发热，而反洒淅恶寒，若有痛处，当发其痈。</div>
<div class="pCls">师曰：诸痈肿，欲知有脓无脓，以手掩肿上，热者为有脓，不热者为无脓。</div>
<div class="pCls">肠痈之为病，其身甲错，腹皮急，按之濡，如肿状，腹无积聚，身无热，脉数，此为腹内有痈脓，薏苡附子败酱散主之。</div>
<div class="pCls">薏苡附子败酱散方</div>
<div class="pCls">薏苡仁十分 附子二分 败酱五分</div>
<div class="pCls">上三味，杵为末，取方寸匕，以水二升，煎减半，顿服。小便当下。</div>
<div class="pCls">肠痈者，少腹肿痞，按之即痛如淋，小便自调，时时发热，自汗出，复恶寒，其脉迟紧者，脓未成，可下之，当有血。脉洪数者，脓已成，不可下也，大黄牡丹汤主之。</div>
<div class="pCls">大黄牡丹汤方</div>
<div class="pCls">大黄四两 牡丹一两 桃仁五十个 瓜子半升 芒硝三合</div>
<div class="pCls">上五味，以水六升，煮取一升，去滓，内芒硝，再煎沸，顿服之，有脓当下，如无脓，当下血。</div>
<div class="pCls">问曰：寸口脉浮微而涩，然当亡血，若汗出，设不汗者云何？答曰：若身有疮，被刀斧所伤，亡血故也。</div>
<div class="pCls">病金疮，王不留行散主之。</div>
<div class="pCls">王不留行散方</div>
<div class="pCls">王不留行十分，八月八日采 蒴藋细叶十分，七月七日采 桑东南根白皮，十分，三月三日采 甘草十八分 川椒三分，除目及闭口者，去汗。黄芩二分 干姜二分 芍药二分 厚朴二分</div>
<div class="pCls">上九味，桑根皮以上三味，烧灰存性，勿令灰过，各别杵筛，合治之为散，服方寸匕，小疮即粉之，大疮但服之。产后亦可服。如风寒，桑东根勿取之。前三物，皆阴干百日。</div>
<div class="pCls">排脓散方</div>
<div class="pCls">枳实十六枚 芍药六分 桔梗二分</div>
<div class="pCls">上三味，杵为散，取鸡子黄一枚，以药散与鸡黄相等，揉和令相得，饮和服之，日一服。</div>
<div class="pCls">排脓汤方</div>
<div class="pCls">甘草二两 桔梗三两 生姜一两 大枣十枚</div>
<div class="pCls">上四味，以水三升，煮取一升，温服五合，日再服。</div>
<div class="pCls">浸淫疮，从口流向四肢者可治；从四肢流来入口者不可治。</div>
<div class="pCls">浸淫疮，黄连粉主之。方未见。</div>
</body>
</html>
