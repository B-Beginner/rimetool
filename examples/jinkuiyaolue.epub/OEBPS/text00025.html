<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h1" id="CHP3">卷下</div>
<div class="h3" id="CHP3-1">妇人妊娠病脉证并治第二十</div>
<div class="pCls">证三条 方八首</div>
<div class="pCls">师曰：妇人得平脉，阴脉小弱，其人渴，不能食，无寒热，名妊娠，桂枝汤主之。方见下利中。于法六十日当有此证，设有医治逆者，却一月，加吐下者，则绝之。</div>
<div class="pCls">妇人宿有癥病，经断未及三月，而得漏下不止，胎动在脐上者，为癥痼害。妊娠六月动者，前三月经水利时，胎也。下血者，后断三月衃也。所以血不止者，其癥不去故也，当下其癥，桂枝茯苓丸主之。</div>
<div class="pCls">桂枝茯苓丸方</div>
<div class="pCls">桂枝 茯苓 牡丹去心 桃仁去皮尖，熬 芍药各等分</div>
<div class="pCls">上五味，末之，炼蜜和丸，如兔屎大，每日食前服一丸，不知，加至三丸。</div>
<div class="pCls">妇人怀娠六七月，脉弦发热，其胎愈胀，腹痛恶寒者，少腹如扇，所以然者，子脏开故也，当以附子汤温其脏。方未见。</div>
<div class="pCls">师曰：妇人有漏下者，有半产后因续下血都不绝者，有妊娠下血者。假令妊娠腹中痛，为胞阻，胶艾汤主之。</div>
<div class="pCls">芎归胶艾汤方一方加干姜一两。胡洽治妇人胞动无干姜。</div>
<div class="pCls">芎<img alt="" class="wordpng" src="Image00008.jpg" />
 阿胶 甘草各二两 艾叶 当归各三两 芍药四两 干地黄四两</div>
<div class="pCls">上七味，以水五升，清酒三升，合煮，取三升，去滓，内胶，令消尽，温服一升，日三服，不差更作。</div>
<div class="pCls">妇人怀娠，腹中<img alt="" class="wordpng" src="Image00014.jpg" />
 痛，当归芍药散主之。</div>
<div class="pCls">当归芍药散方</div>
<div class="pCls">当归三两 芍药一斤 茯苓四两 白术四两 泽泻半斤 芎<img alt="" class="wordpng" src="Image00008.jpg" />
 半斤，一作三两</div>
<div class="pCls">上六味，杵为散，取方寸匕，酒和，日三服。</div>
<div class="pCls">妊娠呕吐不止，干姜人参半夏丸主之。</div>
<div class="pCls">干姜人参半夏丸方</div>
<div class="pCls">干姜 人参各一两 半夏二两</div>
<div class="pCls">上三味，末之，以生姜汁糊为丸，如梧子大，饮服十丸，日三服。</div>
<div class="pCls">妊娠小便难，饮食如故，归母苦参丸主之。</div>
<div class="pCls">当归贝母苦参丸方男子加滑石半两。</div>
<div class="pCls">当归 贝母 苦参各四两</div>
<div class="pCls">上三味，末之，炼蜜丸如小豆大，饮服三丸，加至十丸。</div>
<div class="pCls">妊娠有水气，身重，小便不利，洒淅恶寒，起则头眩，葵子茯苓散主之。</div>
<div class="pCls">葵子茯苓散方</div>
<div class="pCls">葵子一斤 茯苓三两</div>
<div class="pCls">上二味，杵为散，饮服方寸匕，日三服，小便利则愈。</div>
<div class="pCls">妇人妊娠，宜常服当归散主之。</div>
<div class="pCls">当归散方</div>
<div class="pCls">当归 黄芩 芍药 芎<img alt="" class="wordpng" src="Image00008.jpg" />
 各一斤 白术半斤</div>
<div class="pCls">上五味，杵为散，酒饮服方寸匕，日再服。妊娠常服即易产，胎无苦疾，产后百病悉主之。</div>
<div class="pCls">妊娠养胎，白术散主之。</div>
<div class="pCls">白术散方见《外台》。</div>
<div class="pCls">白术四分 芎<img alt="" class="wordpng" src="Image00008.jpg" />
 四分 蜀椒三分，去汗 牡蛎二分</div>
<div class="pCls">上四味，杵为散，酒服一钱匕，日三服，夜一服。但苦痛，加芍药；心下毒痛，倍加芎<img alt="" class="wordpng" src="Image00008.jpg" />
 ；心烦吐痛，不能食饮，加细辛一两，半夏大者二十枚，服之后更以醋浆水服之；若呕，以醋浆水服之复不解者，小麦汁服之；已后渴者，大麦粥服之。病虽愈，服之勿置。</div>
<div class="pCls">妇人伤胎，怀身腹满，不得小便，从腰以下重，如有水气状，怀身七月，太阴当养不养，此心气实，当刺泻劳宫及关元，小便微利则愈。见《王函》。</div>
</body>
</html>
