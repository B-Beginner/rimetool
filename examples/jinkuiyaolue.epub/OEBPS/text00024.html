<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h3" id="CHP2-9">趺蹶手指臂肿转筋阴狐疝蛔虫病脉证治第十九</div>
<div class="pCls">论一首 脉证一条 方四首</div>
<div class="pCls">师曰：病趺蹶，其人但能前，不能却，刺腨入二寸，此太阳经伤也。</div>
<div class="pCls">病人常以手指臂肿动，此人身体<img alt="" class="wordpng" src="Image00011.jpg" />
 <img alt="" class="wordpng" src="Image00011.jpg" />
 者，藜芦甘草汤主之。</div>
<div class="pCls">藜芦甘草汤方未见。</div>
<div class="pCls">转筋之为病，其人臂脚直，脉上下行，微弦，转筋入腹者，鸡屎白散主之。</div>
<div class="pCls">鸡屎白散方</div>
<div class="pCls">鸡屎白</div>
<div class="pCls">上一味，为散，取方寸匕，以水六合，和，温服。</div>
<div class="pCls">阴狐疝气者，偏有小大，时时上下，蜘蛛散主之。</div>
<div class="pCls">蜘蛛散方</div>
<div class="pCls">蜘蛛十四枚，熬焦 桂枝半两</div>
<div class="pCls">上二味为散，取八分一匕，饮和服，日再服，蜜丸亦可。</div>
<div class="pCls">问曰：病腹痛有虫，其脉何以别之？师曰：腹中痛，其脉当沉，若弦，反洪大，故有蛔虫。</div>
<div class="pCls">蛔虫之为病，令人吐涎，心痛，发作有时。毒药不止，甘草粉蜜汤主之。</div>
<div class="pCls">甘草粉蜜汤方</div>
<div class="pCls">甘草二两 粉一两 蜜四两</div>
<div class="pCls">上三味，以水三升，先煮甘草，取二升，去滓，内粉蜜，搅令和，煎如薄粥，温服一升，差即止。</div>
<div class="pCls">蛔厥者，当吐蛔，今病者静而复时烦，此为脏寒。蛔上入膈，故烦。须臾复止，得食而呕，又烦者，蛔闻食复出，其人常自吐蛔。</div>
<div class="pCls">蛔厥者，乌梅丸主之。</div>
<div class="pCls">乌梅丸方</div>
<div class="pCls">乌梅三百个 细辛六两 干姜十两 黄连一斤 当归四两 附子六两，炮 川椒四两，去汗 桂枝六两人参 黄柏各六两</div>
<div class="pCls">上十味，异捣筛，合治之，以苦酒渍乌梅一宿，去核蒸之，五升米下，饭熟，捣成泥，和药令相得，内臼中，与蜜杵二千下，丸如梧子大，先食，饮服十丸，三服，稍加至二十丸，禁生冷滑臭等食。</div>
</body>
</html>
