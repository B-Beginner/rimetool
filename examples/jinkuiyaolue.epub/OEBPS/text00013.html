<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xml:lang="zh-CN" lang="zh-CN">
<head><title></title>
<link href="flow0001.css" rel="stylesheet" type="text/css" />
</head>
<body>
<div class="h3" id="CHP1-8">奔豚气病脉证治第八</div>
<div class="pCls">论二首 方三首</div>
<div class="pCls">师曰：病奔豚，有吐脓，有惊怖，有火邪，此四部病，皆从惊发得之。</div>
<div class="pCls">师曰：奔豚病，从少腹起，上冲咽喉，发作欲死，复还止，皆从惊恐得之。</div>
<div class="pCls">奔豚气上冲胸，腹痛，往来寒热，奔豚汤主之。奔豚汤方</div>
<div class="pCls">甘草 芎<img alt="" class="wordpng" src="Image00008.jpg" />
 当归各二两 半夏四两 黄芩二两 生葛五两 芍药二两 生姜四两 甘李根白皮一升</div>
<div class="pCls">上九味，以水二斗，煮取五升，温服一升，日三夜一服。</div>
<div class="pCls">发汗后，烧针令其汗，针处被寒，核起而赤者，必发贲豚，气从小腹上至心，灸其核上各一壮，与桂枝加桂汤主之。</div>
<div class="pCls">桂枝加桂汤方</div>
<div class="pCls">桂枝五两 芍药三两 甘草二两，炙 生姜三两大枣十二枚</div>
<div class="pCls">上五味，以水七升，微火煮取三升，去滓，温服一升。</div>
<div class="pCls">发汗后，脐下悸者，欲作奔豚，茯苓桂枝甘草大枣汤主之。</div>
<div class="pCls">茯苓桂枝甘草大枣汤方茯苓半斤 甘草二两，炙 大枣十五枚 桂枝四两上四味，以甘澜水一斗，先煮茯苓，减二升，内诸药，煮取三升，去滓，温服一升，日三服。甘澜水法：取水二斗，置大盆内，以杓扬之，水上有珠子五六千颗相逐，取用之。</div>
</body>
</html>
